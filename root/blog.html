[%
	menu = 'inc/menu_blog.html',
	tab_active = 'blog',
%]
		
<h3>Web 2.0 şi moderare distribuită</h3>

<br class="clear" />

<div class="post">

	<h3>Introducere</h3>
	<ul class="post_info">
		<li class="date">Posted by <a href="#">Viorel S.</a> on 30.06.2009</li>
		<li class="comments"><a href="#">0 comments</a></li>
	</ul>					
	<p>
	   Odată cu apariţia web 2.0 şi explozia wiki-urilor, a apărut necesitatea de a cataloga şi modera
	o mare cantitate de informaţie la care au contribuit diverşi voluntari. Unii dintre aceştia sunt bine
	intenţionaţi, altruişti şi contribuie cu informaţie de calitate, dar alţii pur şi simplu au o înclinaţie
	spre a produce „spam" care nu este util decât contribuitorului. Lucrarea de faţă îşi propune să
	identifice metode eficiente de a scoate în evidenţă conţinutul de calitate şi de a estompa spam-ul
	şi contribuţiile relativ inutile.
	</p>
	<p>
	   Voi porni de la ce înseamnă moderare în general, ce tipuri de moderare există, avantajele
	fiecărui tip şi de ce am ales moderarea distribuită în acest studiu. Pentru a nu reinventa roata,
	trebuie să aflăm cum au procedat alţii înainte în situaţii similare, aşa că voi analiza metodele
	folosite de Wikipedia1 şi Slashdot2, care sunt punctele forte, şi slăbiciunile fiecăruia, respectiv
	cum pot fi îmbunătăţite aceste metode pentru a obţine un conţinut de calitate.
	</p>
	<p>
	   După studiul metodelor folosite de alţii, voi propune o metodă proprie de moderare distribuită
	şi voi analiza avantajele şi riscurile acesteia. Metoda propusă porneşte de la ideea că adevărul
	este relativ şi, deşi există un adevăr general acceptat, mai există şi alte feţe ale acestuia, care nu
	trebuie ignorate. Urmează ca în timp, folosind în condiţii reale aplicaţia de test, un site cu
	bancuri, să determin dacă avantajele vor depăşi dezavantajele şi dacă riscurile au fost evaluate
	corect.
	</p>
	<p>
	   Moderarea distribuită este încă un domeniu experimental, iar lucrarea de faţă nu îşi propune să
	găsească soluţia perfectă la această problemă, ci să încerce o abordare folosind analiza statistica
	şi principii utilizate în inteligenţa artificială.
	</p>
</div>
		
